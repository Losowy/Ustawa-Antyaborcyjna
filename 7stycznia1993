USTAWA
z dnia 7 stycznia 1993 r.
o powszechnej ochronie życia ludzkiego i wychowaniu do życia w rodzinie

Uznając, że wyrażona w Konstytucji Rzeczypospolitej Polskiej zasada prawnej ochrony życia
każdego człowieka nierozerwalnie związana jest z przynależną każdemu, niezależnie od etapu
jego rozwoju, przyrodzoną i niezbywalną godnością człowieka, stanowi się, co następuje:
Art. 1.1) opiekę medyczną nad kobietą w ciąży oraz dzieckiem poczętym,
Art. 2. 1. Organy administracji rządowej oraz samorządu terytorialnego, w
zakresie swoich kompetencji określonych w przepisach szczególnych, są obowiązane
do zapewnienia kobietom w ciąży opieki medycznej, socjalnej i prawnej w
szczególności poprzez:
1) opiekę prenatalną nad płodem oraz opiekę medyczną nad kobietą w ciąży,
2) pomoc materialną i opiekę nad kobietami w ciąży, znajdującymi się w trudnych
warunkach materialnych, na zasadach określonych w ustawie z dnia 29
listopada 1990 r. o pomocy społecznej (Dz. U. z 1998 r. Nr 64, poz. 414, Nr
106, poz. 668, Nr 117, poz. 756 i Nr 162, poz. 1118 i 1126, z 1999 r. Nr 20,
poz. 170, Nr 79, poz. 885 i Nr 90, poz. 1001, z 2000 r. Nr 12, poz. 136 i Nr 19,
poz. 238 oraz z 2001 r. Nr 72, poz. 748, Nr 88, poz. 961, Nr 89, poz. 973,
Nr 111, poz. 1194 i Nr 122, poz. 1349 i Nr 154, poz. 1792),
3) dostęp do szczegółowych informacji na temat uprawnień, zasiłków i świadczeń
przysługujących kobietom w ciąży, matkom, ojcom oraz ich dzieciom oraz do
informacji dotyczących instytucji i organizacji pomagających w rozwiązywaniu
problemów psychologicznych i społecznych, a także zajmujących się sprawami
przysposobienia.
2. Organy administracji rządowej oraz samorządu terytorialnego, w zakresie
swoich kompetencji określonych w przepisach szczególnych, są zobowiązane
zapewnić obywatelom swobodny dostęp do metod i środków służących dla
świadomej prokreacji.
2a. Organy administracji rządowej oraz samorządu terytorialnego, w zakresie swoich
kompetencji określonych w przepisach szczególnych, są zobowiązane zapewnić pomoc
materialną i opiekę dla rodzin wychowujących dzieci dotknięte ciężkim upośledzeniem
albo chorobą zagrażającą ich życiu, jak również matkom oraz ich dzieciom, gdy zachodzi
uzasadnione podejrzenie, że do poczęcia doszło w wyniku czynu zabronionego.
3. Szkoła ma obowiązek udzielić uczennicy w ciąży urlopu oraz innej pomocy
niezbędnej do ukończenia przez nią edukacji, w miarę możliwości nie powodując
opóźnień w zaliczaniu przedmiotów. Jeżeli ciąża, poród lub połóg powoduje
niemożliwość zaliczenia w terminie egzaminów ważnych dla ciągłości nauki, szkoła
zobowiązana jest do wyznaczenia dodatkowego terminu egzaminu dogodnego dla
kobiety, w okresie nie dłuższym niż 6 miesięcy.
4. Zakres i formy oraz tryb udzielania pomocy, o której mowa w ust. 1 i 2,
określa, w drodze rozporządzenia, Rada Ministrów.
Art. 3. 1. Organy administracji rządowej oraz samorządu terytorialnego
współdziałają i udzielają pomocy Kościołowi Katolickiemu, innym kościołom i
związkom wyznaniowym oraz organizacjom społecznym, które organizują opiekę
nad kobietami w ciąży, jak również organizują rodziny zastępcze lub udzielają
pomocy w przysposabianiu dzieci.
2. Zakres, formy oraz tryb udzielania pomocy, o której mowa w ust. 1, określa,
w drodze rozporządzenia, Rada Ministrów.
Art. 4. 1. Do programów nauczania szkolnego wprowadza się wychowanie do życia w rodzinie
obejmujące wiedzę o zasadach odpowiedzialnego rodzicielstwa oraz wartości rodziny i ludzkiego
życia od poczęcia do naturalnej śmierci. Nauczanie w tym zakresie musi respektować normy
moralne rodziców i wrażliwość uczniów. Udział w zajęciach wymaga pisemnej zgody rodziców
lub pełnoletnich uczniów.
Art. 5. W ustawie z dnia 28 października 1950 r. o zawodzie lekarza (Dz. U. Nr
50, poz. 458 i Nr 53, poz. 489, z 1956 r. Nr 12, poz. 61 oraz z 1989 r. Nr 30, poz.
158) w art. 15 w ust. 2 skreśla się pkt 4.
Art. 6. W Kodeksie cywilnym wprowadza się następujące zmiany:
1) w art. 8:
a) dotychczasową treść oznacza się jako § 1,
b) dodaje się § 2 w brzmieniu:
„§2. Zdolność prawną ma również dziecko poczęte; jednakże prawa i
zobowiązania majątkowe uzyskuje ono pod warunkiem, że urodzi się
żywe.”;
2) po art. 446 dodaje się art. 4461 w brzmieniu:
„Art. 4461. Z chwilą urodzenia dziecko może żądać naprawienia szkód
doznanych przed urodzeniem.”.
Art. 7. W Kodeksie karnym wprowadza się następujące zmiany:
1) po art. 23a dodaje się art. 23b w brzmieniu:
„Art. 23b. §1. Dziecko poczęte nie może być przedmiotem działań innych
niż te, które służą ochronie życia i zdrowia jego lub jego matki, z wyjątkiem
działań określonych w § 2.
§2. Dopuszcza się badania przedurodzeniowe nie zwiększające wyraźnie
ryzyka poronienia, w przypadku gdy:
1) dziecko poczęte należy do rodziny obciążonej genetycznie,
2) istnieje podejrzenie występowania choroby genetycznej możliwej do
wyleczenia, zaleczenia bądź ograniczenia jej skutków w okresie
płodowym,
3) istnieje podejrzenie ciężkiego uszkodzenia płodu.”;
2) po art. 149 dodaje się art. 149a i 149b w brzmieniu:
„Art. 149a. §1. Kto powoduje śmierć dziecka poczętego,
podlega karze pozbawienia wolności do lat 2.
§2. Nie podlega karze matka dziecka poczętego.
§3. Nie popełnia przestępstwa określonego w §1 lekarz, podejmujący to
działanie w publicznym zakładzie opieki zdrowotnej, w przypadku gdy:
1) ciąża stanowiła zagrożenie dla życia lub poważne zagrożenie dla zdrowia
matki, stwierdzone orzeczeniem dwóch lekarzy innych niż lekarz
podejmujący działanie, o którym mowa w § 1, przy czym orzeczenie to
nie jest niezbędne w przypadku natychmiastowej konieczności uchylenia
zagrożenia dla życia matki,
2) gdy śmierć dziecka poczętego nastąpiła wskutek działań podjętych dla
ratowania życia matki albo dla przeciwdziałania poważnemu
uszczerbkowi na zdrowiu matki, którego niebezpieczeństwo zostało
potwierdzone orzeczeniem dwóch innych lekarzy,
3) badania prenatalne, potwierdzone orzeczeniem dwóch lekarzy innych niż
lekarz podejmujący działanie, o którym mowa w § 1, wskazują na ciężkie
i nieodwracalne uszkodzenie płodu,
4) zachodzi uzasadnione podejrzenie potwierdzone zaświadczeniem
prokuratora, że ciąża powstała w wyniku czynu zabronionego.
§4. W szczególnie uzasadnionych przypadkach sąd może odstąpić od
wymierzenia kary wobec sprawcy przestępstwa określonego w §1.
Art. 149b. Kto stosując przemoc wobec kobiety ciężarnej powoduje
śmierć dziecka poczętego albo w inny sposób powoduje śmierć dziecka
poczętego bez zgody kobiety ciężarnej lub przemocą, groźbą bezprawną albo
podstępem doprowadza matkę dziecka poczętego do pozbawienia życia tego
dziecka,
podlega karze pozbawienia wolności od 6 miesięcy do lat 8.”;
3) skreśla się art. 153 i 154;
4) po art. 156 dodaje się art. 156a w brzmieniu:
„Art. 156a. §1. Kto powoduje uszkodzenie ciała dziecka poczętego lub
rozstrój zdrowia zagrażający jego życiu,
podlega karze ograniczenia wolności do lat 2.
§2. Nie popełnia przestępstwa lekarz, jeżeli uszkodzenie ciała lub rozstrój
zdrowia dziecka poczętego są następstwem działań leczniczych, koniecznych
dla uchylenia niebezpieczeństwa grożącego zdrowiu i życiu kobiety ciężarnej
lub dziecka poczętego.
§3. Nie podlega karze matka dziecka poczętego, która dopuszcza się
czynu określonego w §1.”;
5) w art. 157:
a) § 1 otrzymuje brzmienie:
„§ 1. Jeżeli następstwem czynu określonego w art. 156 § 1 jest śmierć
człowieka, sprawca
podlega karze pozbawienia wolności od roku do lat 10.”,
b) dodaje się nowy § 2 w brzmieniu:
„§ 2. Tej samej karze podlega sprawca czynu określonego w art. 149a
§ 1, art. 149b lub 156a § 1, jeżeli następstwem tego czynu jest śmierć
matki dziecka poczętego.”,
c) dotychczasowy § 2 otrzymuje oznaczenie § 3.
Art. 8. W ustawie z dnia 8 marca 1990 r. o samorządzie terytorialnym (Dz. U.
Nr 16, poz. 95, Nr 32, poz. 191, Nr 34, poz. 199, Nr 43, poz. 253 i Nr 89, poz. 518, z
1991 r. Nr 4, poz. 18 i Nr 110, poz. 473 oraz z 1992 r. Nr 85, poz. 428 i Nr 100, poz.
499) w art. 7 w ust. 1 dodaje się pkt 16 w brzmieniu:
„16) zapewnienia kobietom w ciąży opieki socjalnej, medycznej i prawnej.”.
Art. 9. Rada Ministrów przedkłada Sejmowi corocznie, w terminie do dnia 31
lipca, sprawozdanie z wykonywania ustawy oraz o skutkach jej stosowania.
Art. 10. Traci moc ustawa z dnia 27 kwietnia 1956 r. o warunkach
dopuszczalności przerywania ciąży (Dz. U. Nr 12, poz. 61 i z 1969 r. Nr 13, poz. 95).
Art. 11. Ustawa wchodzi w życie po upływie 14 dni od dnia ogłoszenia.
